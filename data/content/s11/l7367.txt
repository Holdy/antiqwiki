CHWEDL AM YSPRYD.

"Yn mhlwyf Llangeler, yn Sir Gaerfyrddin, Mai 21ain, 1719, y dechreuodd
yspryd yr hwn a barhaodd dros hir amser, i daflu ceryg at rhai oedd
yn y maes yno. Dydd Iau y Sulgwyn y dechreuwyd dyrnu, oddeutu wyth y
boreu, ac y dechreuodd yntau daflu ceryg. Un o'r dyrnwyr yn gyntaf a
welodd y gareg yn disgyn ar y llawr dyrnu. Yr ail gareg a ddisgynodd ar
glin morwyn y ty, nes ydoedd clais arni; ac yn mhen ychydig llanwasant
y llawr dyrnu a'r twyn oddiamgylch, yr hyn a wnaethant wedi hyny. Y
dyrnwyr a roisant heibio eu gwaith, ac a aethant i edrych pwy oedd
yn eu taflu hwynt, ond ni allasent weled neb.

"Dydd Gwener,--Y forwyn, pan yn yr ardd, a darawyd dair gwaith. Tarawyd
amryw o'r plant, nes iddynt fyned allan o'r ty. Daeth llawer yn nghyd
i weled y rhyfeddodau hyn, ac yr oedd pawb ag oedd yn dyfod yn cael
gweled y ceryg yn disgyn.

"Dydd Sadwrn,--Tarawyd y forwyn ac un o'r dyrnwyr. Yr oedd rhai ceryg
yn chwyrnu, ac megys cleisiau ar amryw o honynt. Y ceryg ni welid
nes byddent yn disgyn, a phan godid hwynt byddai eu hol ar y llawr,
megys pe byddent yno flwyddyn o'r blaen. Daeth pawl mawr yn groes i'r
ffenestr, heb neb gweledig yn dyfod ag ef. Rhai ni chredent nes danfon
cenadon i weled, ac i gyrchu rhai ceryg adref i'w tai. Cyfodwyd cyff
mawr o bren o'r croch i ben y ty, ac a ddisgynodd mewn man arall.

"Dydd Sul,--Daeth llawer iawn yn nghyd i weled, ac amryw o
honynt yn tyngu ac yn rhegu, ac yn siarad yn gableddus ac yn
ysgafn. Disgynodd ceryg mawrion ar y lloft yn y ty, ond ni welwyd hwynt
nes disgynent. Tarawyd bar haiarn allan o'r ffenestr, a phlygwyd un
arall fel bach ysdarn; a'r ffenestr a dorwyd yn friwion man. Wedi'r nos
daeth ceryg i'r gwelyau, a chloriau'r ffenestri a aethant i'r llofft;
a gorfu ar dylwyth y ty gyfodi o'u gwelyau a myned i dy cymydog. Nid
oedd ond y ceryg yn llawn yn y ty ac oddiamgylch iddo.

"Nos Fercher,--Llosgwyd yr ysgubor a'r llafur, a llawer o bethau
eraill; yr oedd ef bob dydd yn taflu ceryg, ond nid bob awr. Yr oedd
weithiau yn taflu mor gynted ag y gellid eu rhifo, a'r rhan fwyaf
o honynt yn geryg afon, a rhai o honynt yn chwech pwys neu ragor
o bwysau.

"Daeth cymydogion yn nghyd un noswaith i weddio ar Dduw yn y ty,
ac ni fu yno fawr o stwr y noson hono. Llawer o bethau yn rhagor a
wnaeth efe, ond o'r diwedd efe a ddarfu ac a beidiodd."

For the benefit of those who are unable to read Welsh, I give the
following translation of the above account:--


